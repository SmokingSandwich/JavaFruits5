Firma „Wykładziny dla Każdego” zgłosiła się do Ciebie z prośbą o napisanie aplikacji obliczającej cenę położenia wykładziny w prostokątnych pomieszczeniach.
Aby obliczyć tę cenę, należy pomnożyć powierzchnię podłogi (szerokość razy długość) przez cenę za metr kwadratowy wykładziny.
Na przykład powierzchnia podłogi w pomieszczeniu długim na 4 metry i szerokim na 3 metry wynosi 12 metrów kwadratowych.
Aby pokryć tę podłogę wykładziną kosztującą 20 złotych za metr kwadratowy, trzeba wydać 240 złotych (12 × 10 × 20 = 240).

Najpierw utwórz klasę RoomDimension mającą dwa pola: jedno z długością i drugie z szerokością pomieszczenia.
Klasa RoomDimension powinna udostępniać metodę zwracającą powierzchnię pomieszczenia, czyli wynik mnożenia długości przez szerokość.

Następnie powinieneś utworzyć klasę RoomCarpet z polem typu RoomDimension.
Ta klasa powinna też obejmować pole z ceną za metr kwadratowy wykładziny.
W klasie RoomCarpet należy udostępnić metodę zwracającą łączną cenę wykładziny.

Na rysunku 8.21 znajduje się diagram UML z możliwymi projektami wymienionych klas i relacjami między nimi.
Po napisaniu tych klas możesz wykorzystać je w aplikacji, która wyświetla prośbę o podanie wymiarów pomieszczenia i ceny za metr kwadratowy wybranej wykładziny.
Aplikacja powinna następnie wyświetlać łączną cenę wykładziny.